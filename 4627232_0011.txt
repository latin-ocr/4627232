2

 

eruditos, animi integritate ac modestia, sine stolida arrogantia vel praejudicata opinione fiunt, cum
opus sit in rebus dubiis ad verum vel eruendum vel magis confirmandum, equidem iis vere
semper gavisus sum nec quicquam obloquentibus succensui, cum praesertim in opusculo nostro
propter angustos ejusmodi scriptionum cancellos pauciora modo plenius illustranda et comprobanda
amissam, plura primis modo lineis adumbrassem, haud pauca in tabula chronologica proposita
indefensa adhuc reliquissem. Plena igitur et ex omni parte munita demonstratione erit opus,
ut sententias a nobis propositas confirmemus ac stabiliamus. ,Quam operam Horatio nostro debi-
tam praestare nou minus quam alteram Satirarum partem versibus Germanicis redditam et paratam
edere dudum in animo fuit. Sed et temporum conditiones interim obstiterunt, quae alia nos con-
silia litteraria exsequi jubebant (nam in libro: „Akademisclae Propaedeutik“ Lipsiae 1842. omnis
eruditionis orbem ac viam litterarum studiosis aperuimus, et in sacris scholae Portensis saecula-
ribus tam Musas Portenses quam recentioremPortae historiam edidimus) et ipsius muneris
publici gravitas impediebat, quae paucas modo nobis horas subsecivas adhaec studia recolenda conce-
dit. Nec vero morae tam longae interpositae poenitet, dum orbem paene suum hae variorum discepta-
tiones conficient, quibus etsi non semper assentimur, vere tamen oblectamur. Tantum autem ab·
est, ut his quas adhuc legimus, virorum doctorum de temporibus Horatianorum operum disputa·
tionibus rationes nostras certis et firmo inter se nexu junctis observationibus subnixas vel labe·
factatas vel eversas putemus, ut perpauca ac leviora si exceperim nunc aliter a nobis
constituta, summam earum in dies magis confirmatam videam. xId quod suo loco et tempore pleni-
ore argumentatione qprobare conabimur. Paucis enim jam agi non poterit, quum ipsamateries
majorem in molem accreverit, quam quae angustis hujusmodi scriptionis terminis includi possit.
Itaque his Novis Quaestionibus, hac scribendi occasione nobis oblata, alia quaedam ex
copiis nostris ad historiam criticam Horatianorum operum pertinentia afferemus, cognitu non ini-
nus digna et ad integram poetae lectionem restituendam fructuosa, opinationum licentiae minus
fortasse obnoxia. Cum enim multis abhinc annis, repositis ad tempus curis, quas aliis nonnullis
tam Graecis quam Latinis scriptoribus dicaveramus, ad Horatii, dilectissimi nobis poetae, opera
recensenda, et quantum fieri posset, emendatius edenda animum applicassemus, id perfici non posse
rati, nisi fontes ipsius lectionis, codices mscptos dico et libros typis expressostamvetustiores quam
recentiores, qui quidem alicujus momenti essent, accuratius cognovissem et parvolanam, huic
operae per plures deinceps annos, quantulumcunque otii nobis tributum fuit, impendimus. Quo in
consilio perficiendo mirum quantum nos adjuvit insignis liberalitas ac benigna voluntas sum-
morum virorum, et ejus qui rebus sacris omnisque doctrinae cultui in *imperio nostro praeest,
Eichhornii V. Ill. et Regis legati apud Helvetios, Comitis de Lottum V. 111. et biblio-
thecis praefectorum Falkenstenii V. (31. Dresdensis‚ Demuthii ac Naumanni V V· cl.
Lipsiensium, Ukerti V. cl. Gothani, Beneckii olim, Schneidewini V. Cl. professoris nunc
Gottingensis, Gerlachii V. cl. professoris Basileensis‚ Miilleri V· Cl. professoris Ber-
nensis et complurium praeterea doctorum virorum, qui operam suam benigne nobis praestiterunt.
Quibus omnibus debitam gratiam et habeo et hic publice refero. Eorum enim ope ac benevo-
lentia ad quinquaginta codices mscptos nacti sumus, in iisque nonnullos omnium vetustissimos, quorum
longe plurimos ipsi accuratissime ex omni parte contulimus, nonnullorum lectiones excerptas vito-
rum doctorum diligentiae debemus. Et quia permagni refert, grammaticorum quoque et scholia-
starum veterum lectiones nosse, ut qui nostris multo antiquiores codices usurpaverint, non scholiastes
solum veteres sed grammaticos quoque et quos amplum Putschii,nuncLindemanni corpus continet, et

reliquos Nonium Marcellum, Priscianum, Isidorum, Julium Rufinianum, aL, tum interpretes veteres -

